Pytanie nr 1
Czy lekarz jest obowiązany powiadomić organy ścigania o stwierdzonej w
trakcie badania lekarskiego próbie zabicia człowieka?
A. lekarz nigdy nie posiada takiego obowiązku.
B. denuncjacja pacjenta ma charakter fakultatywny, a nie obligatoryjny.
C. lekarz w podobnej sytuacji ma obowiązek powiadomić izbę lekarską.
D. prawo nie odnosi się do podobnych kwestii.
E. lekarz ma obowiązek podjąć takie działania, gdyż dotyczą one czynu
zabronionego, o którym wypowiada się art. 240 § 1. Kodeksu karnego.
Pytanie nr 2
Pacjent niezadowolony ze stosowanego leczenia domaga się
przeprowadzenia w jego obecności konsylium z udziałem innych lekarzy,
księdza i znachora-homeopaty, który od lat „leczy” jego rodzinę. Zgodnie z
Kodeksem Etyki Lekarskiej lekarz powinien:
A. przychylić się do żądania chorego.
B. zorganizować konsylium bez udziału księdza.
C. zorganizować konsylium bez udziału znachora-homeopaty.
D. zorganizować konsylium bez udziału księdza i homeopaty.
E. odmówić zorganizowania takiego konsylium.
Pytanie nr 3
Lekarzowi zaproponowano zawarcie umowy o pracę w szpitalu. Pracodawca
poinformował lekarza, że będzie on zatrudniony w tzw. równoważnym czasie
pracy. Rozkład ten polega na tym, że:
1) norma dobowa czasu pracy może być podwyższona do 12 godzin;
2) norma dobowa czasu pracy może być podwyższona do 18 godzin;
3) norma tygodniowa zostaje wydłużona do 48 godzin;
4) zasadniczo okres rozliczeniowy zostaje skrócony do 1 miesiąca;
5) zasadniczo okres rozliczeniowy zostaje wydłużony do 6 miesięcy.
Prawidłowa odpowiedź to:
A. 1,3.
B. 2,4.
C. 3,5.
D. 2,5.
E. 1,4.
Pytanie nr 4
Kobieta w ciąży urodziła wcześniej dziecko dotknięte hipochondroplazją,
chorobą genetyczną objawiającą się karłowatością połączoną z deformacją
stawów i kości. Obawiając się tej choroby u kolejnego dziecka, uzyskała
skierowanie od ginekologa do poradni konsultacyjnej dla kobiet z ciążą
wysokiego ryzyka. W rozmowie z lekarzem poprosiła o skierowanie na
badania prenatalne. Lekarz odmówił. Czy miał ku temu prawo?
A. tak, bo przypuszczał, że potwierdzenie tej choroby genetycznej płodu
skłoni kobietę do przerwania ciąży.
B. tak, ponieważ uznał, że w ramach swobody w wykonywaniu czynności
zawodowych miał prawo odmówić.
C. nie, ponieważ odmówienie skierowania naruszyło prawo pacjentki do
informacji i do świadczeń zdrowotnych.
D. nie, ponieważ badania prenatalne są obowiązkowe dla kobiet w ciąży.
E. tak, ponieważ życzenia pacjentki nie są wystarczającym powodem do
skierowania na badania prenatalne.
Pytanie nr 5
Czy lekarz może nie podjąć się lub odstąpić od leczenia chorego?
A. tak, ale w wyjątkowych przypadkach i musi w tej sytuacji powiadomić
chorego o możliwości skorzystania z pomocy w innym miejscu.
B. nie, lekarz zawsze ma obowiązek udzielić choremu pomocy.
C. tak, za zgodą ordynatora.
D. tak, za zgodą dyrektora szpitala.
E. przepisy nie regulują tej kwestii.
Pytanie nr 6
Zgodnie z ustawą z dnia 5 grudnia 2008 r. o zapobieganiu oraz zwalczaniu
zakażeń i chorób zakaźnych u ludzi, obywatel Kanady przebywając w
Polsce jest zwolniony z obowiązku poddania się szczepieniom ochronnym (z
wyjątkiem szczepień poekspozycyjnych), jeśli długość jego pobytu nie
przekracza:
A. 1 miesiąca.
B. 2 miesięcy.
C. 3 miesięcy.
D. 4 miesięcy.
E. 6 miesięcy.
Pytanie nr 7
Lekarz może wystawić kartę zgonu:
1) na podstawie osobiście wykonanych badań i ustaleń;
2) na podstawie dokumentacji badania pośmiertnego, przeprowadzonego
przez innego lekarza;
3) na podstawie dokumentacji medycznej pacjenta, powstałej przed jego
śmiercią;
4) wyłącznie po wykonaniu sekcji zwłok;
5) na podstawie informacji uzyskanych od osób bliskich zmarłego.
Prawidłowa odpowiedź to:
A. 1,2.
B. 2,3.
C. tylko 4.
D. 3,5.
E. tylko 5.
Pytanie nr 8
Jakie działania powinien podjąć lekarz w momencie, w którym bada
pacjenta, lub też udziela mu innych świadczeń zdrowotnych bez jego zgody
(pacjent nie może jej wyrazić z powodu złego stanu zdrowia lub też wieku)?
A. powinien powiadomić ordynatora szpitala.
B. powinien powiadomić dyrektora szpitala.
C. lekarz nie ma szczególnych zobowiązań w opisanej sytuacji.
D. winien uzyskać zgodę sądu opiekuńczego.
E. winien odnotować swoje czynności w dokumentacji medycznej pacjenta,
oraz powinien w miarę możliwości skonsultować je z innym lekarzem.
Pytanie nr 9
Który z państwowych organów jest obowiązany do ogłaszania Programu
Szczepień Ochronnych przewidzianego na dany rok?
A. polskie prawo nie przewiduje podobnego dokumentu/programu.
B. dokument ten ogłasza Główny Inspektor Sanitarny w dzienniku
urzędowym Ministra Zdrowia.
C. działanie takie podejmuje Główny Inspektor Farmaceutyczny.
D. Rzecznik Praw Pacjenta obowiązany jest raz w roku ogłosić podobny
program.
E. ogłoszenie Programu leży w gestii Ministra Zdrowia.
Pytanie nr 10
Zgodnie z Ustawą z dnia 5 grudnia 1996 r. o zawodach lekarza i lekarza
dentysty recepty mogą zostać przekazane pacjentowi oraz:
1) przedstawicielowi ustawowemu pacjenta;
2) osobie upoważnionej (wskazanej z imienia i nazwiska) przez pacjenta;
3) osobie trzeciej bez szczegółowego określenia tożsamości tej osoby na
upoważnienie pacjenta;
4) w przypadku recepty elektronicznej w postaci wydruku osobie
upoważnionej (wskazanej z imienia i nazwiska) przez pacjenta;
5) w przypadku recepty elektronicznej w postaci wydruku osobie trzeciej bez
szczegółowego określenia tożsamości tej osoby na upoważnienie pacjenta.
Prawidłowa odpowiedź to:
A. 1,2.
B. 1,2,3.
C. 1,2,4.
D. 1,2,4,5.
E. wszystkie wymienione.
Pytanie nr 11
Lekarz stwierdzający zgon jest zobowiązany do niezwłocznego
zawiadomienia Policji lub prokuratora, jeśli:
1) nie jest w stanie ustalić przyczyny zgonu;
2) zmarły nie posiada osoby najbliższej w rozumieniu art. 3 ustawy o
prawach pacjenta i Rzeczniku Praw Pacjenta;
3) ma uzasadnione podejrzenie, że przyczyną zgonu było przestępstwo;
4) ma uzasadnione podejrzenie, że przyczyną zgonu było samobójstwo;
5) nie może ustalić tożsamości zwłok.
Prawidłowa odpowiedź to:
A. 1,3,5.
B. 3,4.
C. 3,4,5.
D. 1,2.
E. 2,3,4.
Pytanie nr 12
Lekarz zamierza przeprowadzić doświadczenie na zwierzętach. Przed jego
rozpoczęciem powinien uzyskać zgodę:
A. komisji bioetycznej działającej przy uczelni medycznej.
B. Departamentu Nauki i Szkolnictwa Wyższego Ministerstwa Zdrowia.
C. Głównego Lekarza Weterynarii.
D. właściwego miejscowo powiatowego lekarza weterynarii.
E. właściwej miejscowo lokalnej komisji etycznej.
Pytanie nr 13
Czy lekarz może podejmować interwencje w stosunku do ludzkiego
genomu?
A. podobne interwencje uznawane są przez współczesną etykę za
nieetyczne i są zakazane.
B. polskie przepisy dotyczące zasad wykonywania zawodu przez lekarza nie
odnoszą się do podobnych tematów.
C. podobna interwencja może mieć charakter wyłącznie profilaktyczny.
D. działania te mogą mieć wyłącznie cel terapeutyczny.
E. lekarz ma prawo podjąć tego typu interwencję w celach profilaktyczno-
terapeutycznych za zgodą pacjenta oraz stosownej komisji etycznej.
Pytanie nr 14
Czy polskie przepisy dotyczące zasad etycznych wykonywania zawodu
przez lekarza wypowiadają się na temat genetycznych metod dopingowych
stosowanych w sporcie?
A. nie, nie ma podobnych unormowań w Kodeksie Etyki Lekarskiej.
B. zakaz stosowania takich metod wprowadzony został w treści kolejnych
stanowisk wydanych przez Naczelną Izbę Lekarską.
C. zakaz stosowania takich metod wynika z treści orzeczeń Naczelnego
Sądu Lekarskiego.
D. zakaz stosowania takich metod w sposób bezpośredni sformułowany
został w treści Kodeksu Etyki Lekarskiej.
E. stanowiska w tej sprawie zajmują oddzielnie poszczególne okręgowe izby
lekarskie.
Pytanie nr 15
Czy lekarz leczący pacjenta, u którego zaplanował metodę diagnostyczną o
podwyższonym ryzyku powinien uzyskać zgodę pacjenta na takie badanie?
A. tak, w formie ustnej przed badaniem.
B. tak, w formie pisemnej po badaniu.
C. tak, w formie pisemnej przed badaniem.
D. tak, w formie ustnej po badaniu.
E. nie, taka zgoda nie jest wymagana w procesie diagnostycznym.
Pytanie nr 16
Do gabinetu lekarskiego zgłasza się 13-letnia dziewczynka ze swoją babcią.
Podczas badania lekarz nabiera podejrzenia, że dziewczynka jest
wykorzystywana seksualnie. Rozmowa z dziewczynką potwierdza te
przypuszczenia, dziewczynka przyznaje, że miała kontakty seksualne z
ojczymem. Dziewczynka prosi lekarza o nieinformowanie nikogo o tym
fakcie. W tej sytuacji lekarz:
A. ma obowiązek poinformować organy ścigania o popełnionym
przestępstwie.
B. ma obowiązek poinformować przełożonego i zasięgnąć rady, co dalej
robić.
C. ma obowiązek wezwać matkę dziewczynki, aby ustalić przebieg
wydarzeń.
D. ma obowiązek wezwać pogotowie opiekuńcze.
E. powinien zachować tajemnicę lekarską, ale wezwać matkę dziewczynki.
Pytanie nr 17
Zgodnie z zasadami etyki lekarskiej, wykonując czynności medyczne, lekarz:
A. ma pełną swobodę wyboru w zakresie metod postępowania, które uzna
za najskuteczniejsze.
B. ma obowiązek wykonać tylko te z nich, które są zgodne z jego
światopoglądem.
C. ma obowiązek wykonywać tylko te czynności wobec pacjenta, które
mieszczą się w zakresie świadczeń gwarantowanych ze środków
publicznych.
D. ma swobodę wyboru w zakresie metod postępowania, które uzna za
najskuteczniejsze w zakresie ograniczonym wyłącznie aktualną wiedzą
medyczną albo wyłącznie preferencjami pacjenta.
E. ma swobodę wyboru w zakresie metod postępowania, które uzna za
najskuteczniejsze w zakresie ograniczonym aktualną wiedzą medyczną i
rzeczywistymi potrzebami pacjenta.
Pytanie nr 18
Do lekarza, wykonującego swój zawód na podstawie stosunku pracy, zwrócił
się jego pracodawca, by podpisał umowę zawierającą klauzulę o tzw.
zakazie konkurencji. Jakie powinno być postępowanie lekarza?
A. nie powinien podpisywać takiej klauzuli bez uprzedniej zgody organizacji
związkowej, która go reprezentuje.
B. nie powinien podpisywać takiej klauzuli, gdyż będzie ona i tak nieważna,
ponieważ ogranicza swobodę wykonywania zawodu lekarza.
C. może podpisać taką klauzulę, ale tylko wówczas, gdy będzie ona
obowiązywać po ustaniu stosunku pracy u tego pracodawcy.
D. musi podpisać taką klauzulę, gdyż w przypadku odmowy pracodawca
może rozwiązać z nim umowę o pracę w trybie dyscyplinarnym.
E. może podpisać taką klauzulę i będzie ona wówczas skuteczna, ale nie
jest do tego zobowiązany.
Pytanie nr 19
Do izby przyjęć prywatnego szpitala został przytransportowany bezdomny
pacjent z wyraźnymi objawami zapalenia otrzewnej. Szpital jest w stanie
udzielić mu pomocy, ale nie posiada kontraktu zawartego z NFZ na
finansowanie tego typu świadczeń zdrowotnych. Jakie powinno być
postępowanie lekarza?
A. należy odmówić udzielenia pomocy uzasadniając w dokumentacji
medycznej takie zaniechanie brakiem finansowania takich procedur
medycznych.
B. lekarz powinien odmówić udzielenia świadczenia zdrowotnego, ale ma
obowiązek wskazać pacjentowi realne możliwości jego uzyskania w innym
podmiocie leczniczym.
C. lekarz może udzielić pomocy, ale po uprzednim zapewnieniu przez NFZ,
że sfinansuje daną procedurę medyczną.
D. jeśli pacjent potrzebuje natychmiastowego udzielenia takiego
świadczenia ze względu na zagrożenie życia lub zdrowia należy udzielić mu
takiej pomocy bez względu na brak kontraktu zawartego z NFZ.
E. lekarz może udzielić niezbędnego świadczenia zdrowotnego, jeśli uzyska
pisemne, uprzednie zapewnienie od wójta, burmistrza lub prezydenta
miasta, że gmina zrefunduje koszty takiego leczenia.
Pytanie nr 20
Do gabinetu lekarza przychodzi wieloletnia partnerka zmarłego pacjenta i
żąda ujawnienia tajemnicy dotyczącej choroby, na którą chorował pacjent.
Pacjent za życia wyrażał wolę, aby jego partnerce nie ujawniać informacji
objętych tajemnicą lekarską. Zgodnie z Ustawą z dnia 5 grudnia 1996 r. o
zawodach lekarza i lekarza dentysty, lekarz:
A. nie może ujawnić tajemnicy lekarskiej po śmierci pacjenta.
B. może ujawnić tajemnicę lekarską i udzielić informacji partnerce zmarłego
pacjenta jedynie, gdy jest ona pacjentką lekarza.
C. może ujawnić tajemnicę lekarską i udzielić informacji partnerce zmarłego
pacjenta o ile nie sprzeciwi się temu żona zmarłego pacjenta lub inna osoba
bliska.
D. może dochować tajemnicy lekarskiej i nie udzielić informacji partnerce
zmarłego pacjenta jedynie, gdy wola zmarłego pacjenta została wyrażona w
formie pisemnej.
E. może ujawnić tajemnicę lekarską i udzielić informacji partnerce zmarłego
pacjenta jedynie, gdy jest to choroba zakaźna stanowiąca zagrożenie dla
życia i zdrowia kobiety.
Pytanie nr 21
Czy Kodeks Etyki Lekarskiej odnosi się do problemu eutanazji?
A. nie, temat ten nie został poruszony w omawianym dokumencie.
B. nie, zagadnienie to ukazane zostało natomiast w ustawie o zawodach
lekarza i lekarza dentysty.
C. nie, przepisy te umieszczone były tylko w dokumentach historycznych, w
tym zwłaszcza w Przysiędze Hipokratesa.
D. tak, kodeks w sposób wyraźny wskazuje, że lekarz nie może stosować
eutanazji i pomagać choremu w dokonaniu samobójstwa.
E. tak, chociaż Kodeks nie używa terminu eutanazja.
Pytanie nr 22
Do gabinetu lekarza ginekologa zgłasza się pacjentka w towarzystwie
swojego męża. Chce on asystować przy przeprowadzeniu badań. Jak
powinien postąpić lekarz?
1) powinien pozwolić na asystowanie przy badaniu, gdyż mąż jako osoba
bliska ma prawo brać udział przy udzielaniu świadczeń zdrowotnych;
2) w przypadku braku wyraźnej zgody pacjentki na taką asystę powinien
wyprosić jej męża z gabinetu;
3) może odmówić obecności męża przy udzielaniu świadczeń zdrowotnych
jego żonie, gdy uzna, że wymaga tego bezpieczeństwo zdrowotne pacjentki;
4) powinien zezwolić mężowi na asystowanie przy badaniu, gdyż milczenie
pacjentki należy uznać za wyrażenie zgody na taką asystę;
5) bez względu na okoliczności i stanowisko pacjentki powinien wyprosić jej
męża, gdyż badanie może naruszyć prawo pacjentki do intymności.
Prawidłowa odpowiedź to:
A. tylko 1.
B. 2,3.
C. 1,4.
D. tylko 5.
E. tylko 4.
Pytanie nr 23
Zgodnie z Kodeksem etyki lekarskiej najwyższym nakazem etycznym
lekarza jest:
A. dobro chorego.
B. autonomia pacjenta.
C. dbanie o godność zawodu lekarskiego.
D. przestrzeganie praw człowieka.
E. przestrzeganie zasad obowiązujących w danym podmiocie leczniczym.
Pytanie nr 24
Do lekarza POZ zgłaszają się rodzice z dzieckiem, u którego powinno być
wykonane obowiązkowe szczepienie ochronne. Rodzice sprzeciwiają się
jednak takiemu zabiegowi. Jakie powinno być postępowanie lekarza?
A. lekarz powinien uszanować wolę rodziców, gdyż posiadając tzw. władzę
rodzicielską mogą swobodnie decydować o stosowaniu takiego zabiegu u
ich dziecka.
B. lekarz musi wykonać szczepienie nawet wbrew woli rodziców, a w razie
potrzeby może zastosować przymus bezpośredni.
C. lekarz odstępuje od wykonania szczepienia i powiadamia o tym fakcie
Rzecznika Praw Pacjenta Małoletniego.
D. lekarz nie wykonuje szczepienia, ale zamieszcza stosowną adnotację w
kwartalnym sprawozdaniu przekazywanym państwowemu powiatowemu
inspektorowi sanitarnemu.
E. lekarz może wykonać szczepienie mimo sprzeciwu rodziców, ale
powinien skonsultować się w tej sprawie z innym lekarzem, w miarę
możliwości tej samej specjalności.
Pytanie nr 25
Polak, obywatel Wielkiej Brytanii, zdał maturę w Polsce i 3 października
2012 rozpoczął studia lekarskie w Polsce. Obejmowały one 5500 godzin
zajęć dydaktycznych i zdał LEK w języku angielskim. Okręgowa Izba
Lekarska musi odmówić mu wydania prawa wykonywania zawodu lekarza,
w sytuacji, gdy:
A. Wielka Brytania opuszcza Unię Europejską.
B. nie zdawał LEK w języku polskim.
C. rozpoczął studia po 1 października 2012.
D. ma uzasadnione zastrzeżenia do jego postawy etycznej.
E. we wszystkich wymienionych przypadkach.
Pytanie nr 26
Kodeks Etyki Lekarskiej zakazuje lekarzom:
A. przeprowadzania eksperymentów medycznych wyłącznie w celu
poszerzenia wiedzy medycznej.
B. stosowania diagnostyki przedurodzeniowej.
C. przeprowadzania zapłodnienia pozaustrojowego.
D. zaprzestania reanimacji pacjenta w stanie terminalnym, którego stan nie
daje szans na wyzdrowienie.
E. udzielania choremu pomocy w popełnieniu samobójstwa.
Pytanie nr 27
Lekarz może udzielić świadczenia zdrowotnego polegającego na biopsji
nerki dorosłemu pacjentowi ubezwłasnowolnionemu całkowicie po uzyskaniu
zgody:
A. małżonka pacjenta.
B. pacjenta, który dysponuje dostatecznym rozeznaniem i zgody jego
opiekuna faktycznego.
C. pacjenta, nawet mimo braku zgody jego przedstawiciela ustawowego.
D. opiekuna faktycznego pacjenta.
E. przedstawiciela ustawowego pacjenta.
Pytanie nr 28
Do szpitalnego oddziału ratunkowego zostaje przywieziony pacjent
wymagający hospitalizacji. Zgodnie z rozporządzeniem w sprawie
warunków, sposobu i trybu zaopatrywania pacjentów szpitala w znaki
identyfikacyjne oraz sposobu postępowania w razie stwierdzenia ich braku,
pacjent taki powinien być zaopatrzony w znak identyfikacyjny umieszczony:
1) na karcie gorączkowej znajdującej się na widocznym miejscu na łóżku
pacjenta;
2) na tablicy znajdującej się przed pokojem, w którym będzie przebywał
pacjent;
3) na opasce założonej na nadgarstku lub kostce pacjenta;
4) na indywidualnej dokumentacji medycznej tego pacjenta;
5) na identyfikatorze zawieszanym na szyi pacjenta.
Prawidłowa odpowiedź to:
A. 1,2.
B. 1,4.
C. 2,5.
D. 3,4.
E. 2,3.
Pytanie nr 29
Czy lekarz ma obowiązek zwracania uwagi społeczeństwa, władz i każdego
pacjenta na znaczenie ochrony zdrowia?
A. tak, wynika on z Kodeksu Etyki Lekarskiej.
B. tak, wynika on z ustawy o zawodach lekarza i lekarza dentysty.
C. tak, wynika on z ustawy o prawach pacjenta i Rzeczniku Praw Pacjenta.
D. tak, wynika on z ustawy o świadczeniach opieki zdrowotnej finansowanej
ze środków publicznych.
E. nie, nie ma takiego obowiązku.
Pytanie nr 30
Wskaż prawdziwe stwierdzenie dotyczące zasady „podwójnego skutku”:
A. w bioetyce zasadę „podwójnego skutku” stosuje się do oceny czynów
moralnie dwoistych - o dobrych i złych efektach.
B. zgodnie z zasadą „podwójnego skutku” dopuszczalne jest stosowanie w
medycynie pewnych procedur pod warunkiem, że natura procedury jest
dobra, procedura jest realizowana w celu osiągnięcia dobrego skutku oraz
zachowana jest proporcjonalność dobra i zła w realizowanych skutkach.
C. wg tej zasady dopuszczalne jest stosowanie sedacji paliatywnej.
D. wg tej zasady dopuszczalne jest stosowanie eutanazji.
E. prawdziwe są stwierdzenia A, B i C.
Pytanie nr 31
Zgodnie z zasadami etyki lekarskiej, w razie wątpliwości diagnostycznych i
leczniczych, lekarz powinien:
A. zweryfikować swoją wiedzę u innych osób, do których ma zaufanie.
B. zapewnić choremu konsultację innego lekarza, mając świadomość, że za
całość postępowania odpowiada lekarz prowadzący leczenie.
C. zapewnić choremu kolejne badania diagnostyczne.
D. odesłać chorego do jakiegokolwiek innego lekarza wg preferencji
pacjenta.
E. poinformować pacjenta, że ze względu na trudności diagnostyczne nie
podejmuje się leczenia.
Pytanie nr 32
Do obowiązków lekarza w zakresie poszanowania praw pacjenta należy,
między innymi:
A. zadbanie o dostarczenie pacjentowi egzemplarza Karty Praw Pacjenta
oraz innych dokumentów określających w danej placówce prawa pacjenta.
B. zadbanie o poinformowanie członków rodziny pacjenta o planowanych
wobec niego i wykonanych już czynnościach medycznych.
C. informowanie pacjenta o jego prawach.
D. zadbanie o dostęp pacjenta do Rzecznika Praw Pacjenta.
E. zadbanie o to, aby on sam jak również inny personel medyczny
przestrzegał w postępowaniu z pacjentem zasady poszanowania intymności
i godności osobistej pacjenta.
Pytanie nr 33
Kodeks Etyki Lekarskiej nie zakazuje lekarzom przeprowadzania:
A. zapłodnienia pozaustrojowego.
B. eutanazji.
C. klonowania terapeutycznego.
D. klonowania reprodukcyjnego.
E. eksperymentów badawczych na ludzkich zarodkach.
Pytanie nr 34
Czy prawdziwe jest zdanie: „Lekarzowi nie wolno współdziałać z osobami
zajmującymi się leczeniem, a nie posiadającymi do tego uprawnień”?
A. zdanie to jest prawdziwe w tym sensie, iż odnosi się do powszechnie
przyjętego wśród lekarzy zwyczaju.
B. tak i stanowi ono fragment art. 57 ust. 1 Kodeksu Etyki Lekarskiej.
C. polskie przepisy deontologiczne nie odnoszą się do podobnej
problematyki.
D. tak i wynika ono z orzecznictwa sądów lekarskich.
E. nie, jest to zdanie nieprawdziwe.
Pytanie nr 35
Czy pacjent ma prawo zgłosić sprzeciw w stosunku do opinii lekarza
dotyczącej jego osoby?
A. polskie prawo nie wypowiada się na ten temat.
B. pacjent ma prawo skierować sprawę do Izby Lekarskiej.
C. tak, jest to jedno z praw pacjenta.
D. nie ma takiego prawa.
E. obecnie trwają prace legislacyjne na ten temat.
Pytanie nr 36
Przekazywanie pacjentowi przez lekarza informacji o jego stanie zdrowia:
A. jest obowiązkiem lekarza niezależnie od tego, czy pacjent prosił o
przekazanie informacji.
B. jest obowiązkiem lekarza tylko wówczas, gdy lekarz chce uzyskać od
pacjenta zgodę na udzielenie świadczenia zdrowotnego.
C. jest obowiązkiem lekarza tylko w odniesieniu do osób dorosłych.
D. jest obowiązkiem lekarza tylko wówczas, gdy pacjent prosi o przekazanie
informacji.
E. nie dotyczy dzieci, którym lekarz z zasady nie udziela żadnej informacji.
Pytanie nr 37
Czy przepisy deontologiczne dopuszczają wszczęcie przez lekarza
postępowania diagnostycznego i terapeutycznego bez zgody pacjenta?
A. nie ma takiej możliwości na podstawie KEL.
B. działania takie regulują przepisy ustaw szczegółowych.
C. działania takie reguluje wyłącznie ustawa o zawodach lekarza i lekarza
dentysty.
D. przepisy KEL dopuszczają taką możliwość tylko wyjątkowo, w
szczególnych przypadkach zagrożenia życia lub zdrowia pacjenta lub innych
osób.
E. lekarz zawsze ma obowiązek uzyskać zgodę pacjenta lub jego
przedstawiciela ustawowego.
Pytanie nr 38
Zgodnie z ustawą o zawodach lekarza i lekarza dentysty, prawo
wykonywania zawodu lekarza i prawo wykonywania zawodu lekarza
dentysty przyznaje:
A. Naczelna Izba Lekarska.
B. Naczelna Rada Lekarska.
C. Rektor uczelni medycznej.
D. właściwa Okręgowa Rada Lekarska.
E. właściwa Okręgowa Izba Lekarska.
Pytanie nr 39
Czy lekarz może udzielić porady lekarskiej na odległość?
A. nie, przepisy stanowią, iż lekarz zawsze pacjenta musi zbadać osobiście.
B. w polskich przepisach nie odniesiono się do tego problemu.
C. tak, Kodeks Etyki Lekarskiej wskazuje, iż działanie to może być podjęte w
wyjątkowych sytuacjach.
D. tak, mowa jest o możliwym działaniu za pomocą komunikacji
telefonicznej.
E. nie, działanie to jest zakazane i uznane za nieetyczne.
Pytanie nr 40
Do jakich źródeł postępowania odsyła lekarzy Kodeks Etyki Lekarskiej w
sprawach w nim nieuregulowanych?
A. do tradycji zawodowej.
B. do tradycji zawodowej i aktów przedstawionych przez związki
wyznaniowe, z którymi identyfikuje się lekarz.
C. do ustawodawstwa medycznego.
D. do Konstytucji Rzeczypospolitej Polskiej.
E. do zasad wyrażonych w uchwałach władz samorządu lekarskiego, w
orzecznictwie sądów lekarskich oraz dobrych obyczajów przyjętych przez
środowisko lekarskie.
Pytanie nr 41
Czy zgodnie z polskim Kodeksem Etyki Lekarskiej lekarzowi wolno
dyskryminować ludzi ze względu na dziedzictwo genetyczne?
A. tak, wolno.
B. tylko z mocy prawa.
C. tylko w szczególnych przypadkach.
D. nie wolno.
E. w Kodeksie nie ma zapisu dotyczącego dziedzictwa genetycznego.
Pytanie nr 42
Do mężczyzny, który spadł ze schodów, zostaje wezwany Zespół
Ratownictwa Medycznego. Lekarz, który przybył na miejsce, dowiedział się,
że pacjent ten silnie uderzył się w plecy i pozostaje w pozycji leżącej na
miejscu zdarzenia. Odmawia jednak stanowczo przewiezienia do szpitala.
Jak w świetle przepisów prawa medycznego powinien wówczas zachować
się lekarz?
A. mając na uwadze, że pacjent mógł ponieść poważny uszczerbek na
zdrowiu, może pominąć stanowisko pacjenta i wbrew jego woli
przetransportować go do szpitala.
B. powinien upewnić się w obecności co najmniej dwóch świadków, czy
pacjent podtrzymuje swoje stanowisko, a w razie takiej odpowiedzi,
pozostawić pacjenta na miejscu zdarzenia.
C. udzielić informacji na temat potencjalnych skutków poniesionych obrażeń
oraz proponowanej diagnostyki i następnie postąpić zgodnie z wolą
pacjenta.
D. zawiadomić lekarza psychiatrę, wyznaczonego przez marszałka
województwa, który może zdecydować o przymusowej hospitalizacji takiego
pacjenta.
E. odnotować sprzeciw pacjenta w dokumentacji medycznej i pozostawić go
na miejscu zdarzenia.
Pytanie nr 43
Zgodnie z Kodeksem Etyki Lekarskiej decyzja o zaprzestaniu reanimacji
należy do:
A. konsylium lekarskiego.
B. ordynatora oddziału lub zastępującego go lekarza.
C. szpitalnej komisji etycznej.
D. kierownika danej placówki medycznej.
E. lekarza i jest związana z oceną szans leczniczych.
Pytanie nr 44
Jaki zapis w sprawie klonowania ludzi znajduje się w polskim Kodeksie Etyki
Lekarskiej?
A. ogranicza dopuszczalność klonowania ludzi.
B. dopuszcza klonowanie ludzi.
C. nie dopuszcza klonowania ludzi.
D. nie zawiera zapisu w tej sprawie.
E. opisuje klonowanie ludzi nie zajmując stanowiska w tej sprawie.
Pytanie nr 45
Lekarz podczas udzielania świadczeń zdrowotnych pacjentowi ustalił, że
cierpi on na chorobę zakaźną, która może być przenoszona w drodze
kontaktów seksualnych. Jakie powinno być wówczas postępowanie lekarza?
1) lekarz niezwłocznie powinien zawiadomić właściwego wojewodę, który
może wydać decyzję o izolacji takiej osoby;
2) lekarz musi przymusowo zatrzymać chorego i wezwać natychmiast służby
sanitarne;
3) lekarz jest obowiązany powiadomić pacjenta o środkach służących
zapobieganiu przeniesienia zakażenia na inne osoby;
4) lekarz ma obowiązek poinformować zakażonego o konieczności
zgłoszenia się do lekarza jego partnera seksualnego;
5) lekarz musi niezwłocznie powiadomić wszystkie osoby z bliskiego
otoczenia takiego chorego i ostrzec je przed zagrożeniem.
Prawidłowa odpowiedź to:
A. 1,5.
B. 2,5.
C. 3,4.
D. 1,3,4.
E. 2,3.
Pytanie nr 46
Czy lekarz może wykonać zabieg operacyjny albo zastosować metodę
leczenia stwarzającą podwyższone ryzyko bez zgody opiekuna prawnego
małoletniego pacjenta (np. rodzica), bądź zgody sądu opiekuńczego?
A. działanie takie możliwe jest wyłącznie za zgodą sądu opiekuńczego.
B. działanie takie jest możliwe, ale wyłącznie po uzyskaniu przez lekarza
zgody przełożonego.
C. podobne postępowanie jest prawnie zakazane.
D. lekarz może podjąć takie czynności, w chwili, gdy zwłoka spowodowana
postępowaniem w sprawie uzyskania zgody groziłaby pacjentowi
niebezpieczeństwem utraty życia, ciężkiego uszkodzenia ciała lub ciężkiego
rozstroju zdrowia.
E. działanie takie jest możliwe, ale zgoda opiekuna prawnego jest w
podobnych momentach zawsze niezbędna.
Pytanie nr 47
Opiekun faktyczny dorosłego i nieprzytomnego pacjenta może wyrazić
zgodę na:
A. wyłącznie zbadanie pacjenta.
B. zbadanie pacjenta i podjęcie leczenia, które nie stwarza ryzyka dla
pacjenta.
C. podjęcie leczenia, również wówczas, gdy powoduje ono podwyższone
ryzyko dla pacjenta.
D. zbadanie pacjenta i wykonanie zabiegu operacyjnego.
E. zbadanie pacjenta i przetoczenie krwi.
Pytanie nr 48
Wielu lekarzy na swoich pieczątkach używa tytułu „lekarza medycyny” („lek.
med.”). W świetle aktualnego stanu prawnego:
A. tytułem takim może posługiwać się wyłącznie lekarz, który zakończył staż
podyplomowy.
B. tytułem takim nie można się w ogóle posługiwać, gdyż on nie istnieje w
sensie prawnym.
C. tytułem takim mogą się posługiwać tylko lekarze, którzy ukończyli studia
przed 1996 rokiem.
D. tytułem takim mogą się posługiwać tylko lekarze, którzy ukończyli studia
przed 1989 rokiem.
E. prawdziwe są odpowiedzi A i C.
Pytanie nr 49
Stwierdzono śmierć mózgową 25-letniego pacjenta, który nie chciał zostać
dawcą narządów, co odnotowano w Centralnym Rejestrze Sprzeciwów.
Zgodnie z Kodeksem Etyki Lekarskiej leczący go lekarz powinien:
A. kontynuować leczenie do czasu zatrzymania serca.
B. podtrzymywać funkcjonowanie narządów, jak długo jest to możliwe.
C. podtrzymywać funkcjonowanie tylko komórek i tkanek, ale nie narządów.
D. uzależnić dalsze postępowanie od decyzji rodziny.
E. wyłączyć respirator i wystawić kartę zgonu.
Pytanie nr 50
Czy Kodeks Etyki Lekarskiej odnosi się do problemu ustalania kolejności
świadczeń udzielanych pacjentom?
A. Kodeks Etyki Lekarskiej wskazuje wyłącznie, iż lekarz powinien pamiętać
o podobnym problemie.
B. Kodeks Etyki Lekarskiej wskazuje wyłącznie, że działania te leżą w gestii
władz szpitala/poradni.
C. na temat ten wypowiada się wyłącznie ustawa o prawach pacjenta i
Rzeczniku Praw Pacjenta.
D. na temat ten wypowiada się wyłącznie ustawa o działalności leczniczej.
E. Kodeks Etyki Lekarskiej wprost wskazuje, że lekarz ustalający kolejność
pacjentów powinien opierać się na kryteriach medycznych.
Pytanie nr 51
Czy lekarz ma prawo przeprowadzić eksperyment medyczny na kobietach w
ciąży?
A. podobne działanie wymaga odrębnej zgody sądu.
B. lekarz może podjąć podobne działania wyłącznie za zgodą pacjentki oraz
samorządu lekarskiego.
C. problem ten nie jest uregulowany ustawowo.
D. prawo nie zezwala na podejmowanie działań eksperymentalnych na
kobietach w ciąży.
E. kobieta w ciąży może być uczestnikiem takich działań; ustawa określa w
tym zakresie szczególne obowiązki lekarza.
Pytanie nr 52
Kto może wydać kartę zgonu pacjenta?
A. każdy lekarz.
B. każdy lekarz posiadający co najmniej 5-letni staż pracy.
C. lekarz zatrudniony w określonej jednostce realizującej zadania z zakresu
medycyny sądowej.
D. przedstawiciel szpitala za zgodą prokuratora.
E. każdy pracownik wykonujący zawód medyczny, uprzednio upoważniony
przez dyrektora szpitala.
Pytanie nr 53
Czy dziecko, które ukończyło lat 16 ma prawo żądać uzyskania pełnej
informacji na temat swojego leczenia?
A. tak, ale jedynie w momencie, gdy nie ma jego rodziców, opiekunów
prawnych lub faktycznych.
B. tak, ale tylko wówczas, gdy uzyska wcześniej zgodę sądu opiekuńczego.
C. tak, gdy dotyczy to spraw z zakresu przestępstw przeciwko seksualności
człowieka.
D. tak, od 16. r. ż. posiada takie prawo.
E. nie, nie posiada takiego prawa.
Pytanie nr 54
Lekarz, wypowiadając się krytycznie na temat postępowania innego lekarza,
powinien:
A. zachować szczególną ostrożność w formułowaniu opinii o działalności
zawodowej tego lekarza, w szczególności nie powinien publicznie
dyskredytować go w jakikolwiek sposób.
B. jasno i wyraźnie sformułować zarzuty wobec tego lekarza, przedstawiając
swoją opinię w środkach masowego przekazu.
C. przekazać uwagi o dostrzeżonych błędach w postępowaniu innego
lekarza przede wszystkim odpowiednim organom izby lekarskiej.
D. zapewnić pacjentowi konsultację innego lekarza.
E. o swoich zastrzeżeniach wobec tego lekarza poinformować przede
wszystkim pacjenta, którego sprawa dotyczy.
Pytanie nr 55
Zespół Ratownictwa Medycznego, w skład którego wchodzi lekarz, został
wezwany do 32-letniego mężczyzny, który pozostawał pod wpływem tzw.
dopalaczy. Środek ten spowodował duży poziom agresji u pacjenta. Pod
jakimi warunkami możliwe jest zastosowanie wobec takiego mężczyzny
przymusu bezpośredniego?
1) można stosować przymus tylko wówczas, gdy lekarz zdiagnozuje, że
osoba taka cierpi na chorobę psychiczną;
2) lekarz może użyć przymusu, jeśli uzyska uprzednią zgodę lekarza
specjalisty w dziedzinie psychiatrii, wyznaczonego przez marszałka
województwa;
3) swoim zachowaniem pacjent stwarza zagrożenie dla swego życia lub
zdrowia;
4) możliwe jest jedynie zastosowanie przymusu polegającego na
przytrzymaniu lub unieruchomieniu, lekarz nie może zaś podać przymusowo
leków;
5) przed zastosowaniem przymusu bezpośredniego lekarz powinien
uprzedzić o tym zamiarze pacjenta.
Prawidłowa odpowiedź to:
A. 1,3,5.
B. 2,3.
C. 3,4,5.
D. 1,2,4.
E. 3,5.
Pytanie nr 56
Przeprowadzenie eksperymentu medycznego wymaga:
1) zgody osoby badanej mającej w nim uczestniczyć;
2) zgody dyrektora oddziału okręgowego NFZ;
3) uprzedniego poinformowania osoby badanej o celach, sposobach i
warunkach przeprowadzenia eksperymentu, spodziewanych korzyściach
leczniczych lub poznawczych, ryzyku oraz o możliwości odstąpienia od
udziału w eksperymencie w każdym jego stadium;
4) wyrażenia pozytywnej opinii o projekcie przez niezależną komisję
bioetyczną;
5) wyrażenia opinii na temat eksperymentu przez okręgową izbę lekarską.
Prawidłowa odpowiedź to:
A. 1,3,5.
B. 1,2,3.
C. 1,2,4.
D. 1,3,4.
E. 2,3,4.
Pytanie nr 57
Lekarz w związku z udzielaniem świadczeń zdrowotnych może odmówić
pacjentowi prawa do obecności osoby pozostającej z pacjentem we
wspólnym pożyciu, gdy:
A. pacjent wymaga fachowej opieki pielęgnacyjnej.
B. pacjent przebywa w szpitalu klinicznym a badanie pacjenta ma charakter
pokazowy i biorą w nim udział studenci.
C. działa ze względów organizacyjnych - na wieloosobowej sali pacjentów
nie ma parawanów.
D. istnieje prawdopodobieństwo wystąpienia zagrożenia epidemicznego lub
ze względu na bezpieczeństwo zdrowotne pacjenta.
E. nie można zagwarantować osobie bliskiej bezpieczeństwa zdrowotnego w
związku z udzielanym pacjentowi świadczeniem zdrowotnym.
Pytanie nr 58
Deklaracja helsińska opracowana przez Światowe Stowarzyszenie
Medyczne, będąca fundamentem zasad bioetyki i prawa medycznego
postanawia:
A. badania na istotach ludzkich są powszechnie dozwolone i
nieograniczone.
B. badania na człowieku mogą być prowadzone z naruszeniem jego dóbr,
jeżeli przemawia za tym ważny interes nauki.
C. w badaniach na człowieku interes nauki lub społeczeństwa nie powinien
nigdy być przedkładany nad uwarunkowania związane z dobrem badanego.
D. badania medyczne z udziałem ludzi mogą być realizowane nawet
wówczas, gdy są eksperymentowaniem nieterapeutycznym, bez ograniczeń.
E. deklaracja helsińska nie precyzuje żadnych zasad badań medycznych z
udziałem ludzi.
Pytanie nr 59
Czy osoba, której płeć psychiczna nie jest zgodna z metrykalną, może
oddać nerkę osobie niespokrewnionej?
A. tak, ale tylko biorcy o płci zgodnej z płcią psychiczną dawcy.
B. tak, ale tylko biorcy o płci zgodnej z płcią metrykalną dawcy.
C. tak, biorcy dowolnej płci, jeżeli tylko wyrazi takie życzenie.
D. tak, ale tylko za zgodą sądu.
E. nie, taka osoba nie może być dawcą nerki.
Pytanie nr 60
Pobranie tkanek, narządów i komórek w celach transplantacyjnych ze zwłok
może nastąpić:
1) po stwierdzeniu trwałego nieodwracalnego ustania czynności mózgu
(śmierci mózgu);
2) po stwierdzeniu zgonu wskutek nieodwracalnego zatrzymania krążenia;
3) po stwierdzeniu zgonu wskutek nieodwracalnego zatrzymania
oddychania;
4) po stwierdzeniu zgonu wskutek nieodwracalnego ustania funkcji pnia
mózgu;
5) jeśli osoby bliskie dawcy, w rozumieniu ustawy o prawach pacjenta i
Rzeczniku Praw Pacjenta, nie sprzeciwiają się eksplantacji.
Prawidłowa odpowiedź to:
A. 1,2.
B. 2,3.
C. 3,4.
D. 1,2,5.
E. 4,5.
Pytanie nr 61
Czy lekarz w trakcie działania jakie podejmuje może konsultować się np. z
bioenergoterapeutą lub specjalistą medycyny naturalnej?
A. jest to działanie dozwolone wyłącznie w stanach terminalnych.
B. interwencja ta jest akceptowana, jako działanie w tzw. stanie wyższej
konieczności.
C. tak, ale wyłącznie za zgodą pacjenta.
D. samorząd zawodowy wydaje specjalną zgodę na podobne konsultacje.
E. podobne postępowanie byłoby naruszeniem zasad etyki lekarskiej,
zakazujących współpracy z osobami leczącymi pacjentów niesprawdzonymi
metodami leczniczymi.
Pytanie nr 62
Przymus bezpośredni można stosować m.in.:
1) wobec osoby z zaburzeniami psychicznymi, która odmawia poddania się
poleceniom porządkowym wydanym przez lekarza lub pielęgniarkę;
2) w celu zapobieżenia samowolnemu opuszczaniu szpitala
psychiatrycznego przez osobę przyjętą do szpitala psychiatrycznego bez jej
zgody;
3) gdy osoba z zaburzeniami psychicznymi dopuszcza się zamachu
przeciwko życiu lub zdrowiu własnemu lub innej osoby;
4) gdy osoba z zaburzeniami psychicznymi odmawia składania wyjaśnień
Rzecznikowi Praw Pacjenta Szpitala Psychiatrycznego;
5) gdy osoba z zaburzeniami psychicznymi poważnie zakłóca lub
uniemożliwia funkcjonowanie zakładu psychiatrycznej opieki zdrowotnej.
Prawidłowa odpowiedź to:
A. 1,2,3.
B. 1,2,5.
C. 2,3,4.
D. 2,3,5.
E. 2,4,5.
Pytanie nr 63
Wytyczne Towarzystw Naukowych zalecają zróżnicowanie sposobu leczenia
nadciśnienia tętniczego w zależności od rasy pacjenta. Należy w związku z
tym uznać, że Kodeks Etyki Lekarskiej:
A. nie jest sprzeczny z tymi zaleceniami.
B. wymaga pilnej nowelizacji, bo nie nadąża za postępem wiedzy.
C. wymaga zmian w okresie masowego napływu ludzi różnych ras i religii.
D. nie obowiązuje w odniesieniu do leczenia nadciśnienia tętniczego.
E. nie pozwala na stosowanie takich zaleceń.
Pytanie nr 64
Zgodnie z ustawą o prawach pacjenta i Rzeczniku Praw Pacjenta, lekarz
udzielający pacjentowi świadczeń zdrowotnych może sprzeciwić się
obecności osoby bliskiej pacjenta przy udzielaniu tych świadczeń:
A. w każdym przypadku i bez konieczności podawania uzasadnienia.
B. tylko w przypadku, gdy wykonanie świadczenia zdrowotnego wymaga od
pacjenta rozebrania się.
C. tylko w przypadku, gdy obecność osoby bliskiej mogłaby stanowić
zagrożenie dla zdrowia pacjenta.
D. tylko w przypadku, gdy pacjent cierpi na nieuleczalną chorobę zakaźną.
E. tylko gdy istnieje prawdopodobieństwo wystąpienia zagrożenia
epidemicznego lub gdy przemawia za tym wzgląd na bezpieczeństwo
zdrowotne pacjenta.
Pytanie nr 65
Zgodnie z Zasadami Etycznego Postępowania w Eksperymencie
Medycznym z udziałem ludzi (tzw. Deklaracją Helsińską), cel badania
medycznego, jakim jest zdobycie nowej wiedzy:
A. nie może mieć pierwszeństwa nad prawami i interesami uczestników
badania naukowego.
B. może w wyjątkowych sytuacjach klinicznych mieć pierwszeństwo nad
wyłącznymi interesami uczestników badań.
C. może w imię interesów uczestników badań ograniczyć jedynie ich prawa.
D. może mieć pierwszeństwo nad prawami uczestników badań jeśli wyrażą
oni na to zgodę świadomą.
E. może mieć pierwszeństwo nad interesami uczestników badań jedynie
wtedy, gdy wyrazi na to zgodę komisja bioetyczna zezwalająca na
przeprowadzenie eksperymentu medycznego.
Pytanie nr 66
Czy w Kodeksie Etyki Lekarskiej (KEL) znajduje się unormowanie regulujące
powinności lekarza w sprawie szczepień ochronnych?
A. w KEL nie ma żadnego stwierdzenia, które można byłoby odnieść do
szczepień ochronnych.
B. tak, lekarz ma obowiązek prowadzenia szczepień ochronnych dla dobra
społeczeństwa, nawet wbrew woli pacjenta.
C. jest unormowanie pośrednie, z którego wynika, że powołaniem lekarza
jest również zapobieganie chorobom.
D. tak, lekarz działając zgodnie ze swoim powołaniem zapobiegania
chorobom może zaszczepić dziecko wbrew woli rodziców.
E. prawdziwe są odpowiedzi B i D.
Pytanie nr 67
Zgodnie z przepisami ustawy o zawodach lekarza i lekarza dentysty, po
śmierci pacjenta tajemnica lekarska:
A. może być ujawniona każdej osobie, gdyż śmierć chorego powoduje
zwolnienie lekarza z obowiązku jej przestrzegania.
B. jest bezwzględnie chroniona i żaden podmiot nie może lekarza z niej
zwolnić.
C. może być ujawniona za zgodą właściwej miejscowo okręgowej rady
lekarskiej.
D. może być ujawniona, jeśli po śmierci pacjenta zgodzi się na to jego osoba
bliska w rozumieniu ustawy o prawach pacjenta i Rzeczniku Praw Pacjenta.
E. może być ujawniona, jeśli lekarz uzna, że nie szkodzi to dobru pacjenta i
potwierdzi to przekonanie po konsultacji z innym lekarzem.
Pytanie nr 68
Czy lekarz może uczestniczyć w czynnościach mających na celu
wywoływanie dziedzicznych zmian genetycznych u człowieka?
A. obszar ten jest nieuregulowany.
B. nie, jest to zakaz wynikający z Kodeksu karnego.
C. nie, choć jest to tzw. zakaz niedoskonały - wynika on bowiem z
nieobowiązującej w Polsce Europejskiej Konwencji Bioetycznej.
D. lekarzowi zabrania się wykonywać podobnych działań - zakaz taki jest
wyrażony wprost w ustawie o zawodach lekarza i lekarza dentysty.
E. lekarzowi zabrania się wykonywać podobnych działań - zakaz taki jest
wyrażony wprost w Kodeksie Etyki Lekarskiej.
Pytanie nr 69
W pełni zdolny do wyrażenia uświadomionej zgody uczestnik
niekomercyjnego badania klinicznego prowadzonego przez uczelnię
medyczną:
A. musi zostać zapoznany z celami, ryzykiem i niedogodnościami
związanymi z tym badaniem klinicznym oraz warunkami, w jakich ma ono
zostać przeprowadzone i może wycofać się z badania klinicznego w każdej
chwili.
B. musi zostać zapoznany z celami badania klinicznego oraz warunkami, w
jakich ma ono zostać przeprowadzone i może wycofać się z badania
klinicznego w każdej chwili.
C. musi zostać zapoznany z ryzykiem związanym z badaniem klinicznym i
nie może wycofać się z badania, jeżeli wyraził pisemną zgodę na wzięcie w
nim udziału.
D. musi zostać zapoznany z ryzykiem związanym z badaniem klinicznym i
może wycofać się z badania pod warunkiem, że ureguluje koszty poniesione
przez uczelnię i badacza.
E. musi zostać zapoznany z celami badania klinicznego i może wycofać się
z badania pod warunkiem, że ureguluje koszty poniesione przez uczelnię i
badacza.
Pytanie nr 70
Oceń prawdziwość zdania: „W przypadku chorego nieprzytomnego lekarz
może udzielić dla dobra chorego, niezbędnych informacji osobie, co do
której jest przekonany, że działa ona w interesie chorego”:
A. zdanie to jest prawdziwe, stanowi część zapisów Kodeksu Etyki
Lekarskiej.
B. zdanie to nie jest prawdziwe.
C. zdanie to jest prawdziwe, stanowi część Ustawy o prawach pacjenta i
Rzeczniku Praw Pacjenta.
D. zdanie to jest prawdziwe, stanowi część Ustawy o zawodach lekarza i
lekarza dentysty.
E. jest to zdanie nieprawdziwe, lekarz może udzielić informacji w takiej
sytuacji tylko opiekunowi prawnemu pacjenta.
Pytanie nr 71
U 67-letniej pacjentki rozpoznano nowotwór złośliwy kości szczęki.
Pacjentce zaproponowano rozległy zabieg operacyjny, polegający na
usunięciu połowy kości szczęki razem z zębami i podniebieniem twardym,
co spowodowałoby upośledzenie mowy, utrudnienie przyjmowania
pokarmów i zmianę wyglądu zewnętrznego (blizna i asymetria twarzy).
Pacjentka kategorycznie sprzeciwiła się operacji, argumentując, że nie chce
być oszpecona. Mimo tego sprzeciwu lekarz, nie proponując alternatywnego
leczenia, nadal namawiał pacjentkę na wyrażenie zgody, także w obecności
jej dzieci akceptujących operację. Pacjentka zdecydowała się tylko na
leczenie paliatywne. Po kolejnych namowach lekarza i jej dzieci pacjentka
uległa i zgodziła się na proponowane przez lekarza leczenie. Czy postawa
lekarza, polegająca na namawianiu pacjentki, niezaproponowaniu
alternatywnego leczenia i angażowaniu jej dzieci w proces podejmowania
przez pacjentkę decyzji co do interwencji medycznej, miała uzasadnienie
etyczne?
A. tak, lekarz działał w imię dobra pacjentki.
B. nie, lekarz poprzez namawianie pacjentki i posłużenie się presją rodziny
zignorował autonomiczną decyzję pacjentki - wymusił na niej zgodę na
operację.
C. tak, proponowany zabieg operacyjny był zgodny z aktualnym stanem
wiedzy medycznej.
D. tak, lekarz uwzględnił życzenia najbliższych, którzy działali w imię dobra
pacjentki.
E. nie, lekarz miał prawo wymusić zmianę decyzji pacjentki, uznając, że
dobro chorej tego wymaga, lecz nie miał prawa angażować rodziny w
podejmowanie decyzji przez pacjentkę.
Pytanie nr 72
Prawo pacjenta do informacji obejmuje:
A. udzielenie pacjentowi informacji tylko o jego stanie zdrowia.
B. udzielenie pacjentowi przystępnej informacji o jego stanie zdrowia,
rozpoznaniu, proponowanych oraz możliwych metodach diagnostycznych,
leczniczych, dających się przewidzieć następstwach ich zastosowania albo
zaniechania, wynikach leczenia oraz rokowaniu.
C. udzielenie pacjentowi przystępnej informacji o jego stanie zdrowia,
rozpoznaniu, proponowanych oraz możliwych metodach diagnostycznych,
leczniczych, o wszystkich następstwach ich zastosowania albo zaniechania,
wynikach leczenia oraz rokowaniu.
D. udzielenie informacji osobie bliskiej pacjenta nawet wbrew żądaniu
pacjenta jej nieudzielania.
E. udzielenie pacjentowi tylko ogólnej informacji o zabiegu.
Pytanie nr 73
Do szpitala zgłasza się kobieta, dla której jedyną szansą przeżycia jest
obecnie przeszczepienie szpiku, a poszukiwania dawcy zakończyły się
niepowodzeniem. Wyniki badań antygenów zgodności tkankowej wskazują,
iż małoletni syn kobiety mógłby być odpowiednim dawcą. Pobranie szpiku
od małoletniego w celu przeczepienia go matce małoletniego:
A. nie jest możliwe.
B. jest możliwe jedynie od małoletnich powyżej 16. roku życia.
C. jest możliwe jedynie w sytuacji bezpośredniego niebezpieczeństwa utraty
życia matki oraz gdy nie znaleziono innego dawcy.
D. jest możliwe po uzyskaniu zgody małoletniego w formie pisemnej oraz
zgody Komisji Etycznej Krajowej Rady Transplantacyjnej.
E. jest możliwe po uzyskaniu zgody małoletniego w formie pisemnej, zgody
Komisji Etycznej Krajowej Rady Transplantacyjnej oraz zgody sądu.
Pytanie nr 74
Zadaniem okręgowej izby lekarskiej nie jest:
A. udzielanie informacji zainteresowanym lekarzom dotyczących ogólnych
zasad wykonywania zawodu, zasad etyki lekarskiej, a także o przepisach
dotyczących ochrony zdrowia.
B. prowadzenie rejestru indywidualnych praktyk lekarskich w Rejestrze
Podmiotów Wykonujących Działalność Leczniczą.
C. prowadzenie instytucji samopomocowych i innych form pomocy
materialnej dla lekarzy i członków ich rodzin.
D. prowadzenie rejestru grupowych praktyk lekarskich w Rejestrze
Podmiotów Wykonujących Działalność Leczniczą.
E. prowadzenie rejestru czynności przetwarzania danych osobowych w
związku z wykonywaną przez członków samorządu działalnością leczniczą.
Pytanie nr 75
Do szpitala zostaje przywieziony mężczyzna, który wymaga
przeprowadzenia zabiegu dializy. Ze względu na swój stan nie może udzielić
skutecznej zgody. W takim przypadku lekarz może wykonać zabieg:
1) po uzyskaniu zgody swego przełożonego;
2) po uzyskaniu zgody żony lub innej osoby bliskiej pacjenta;
3) po wydaniu orzeczenia o ubezwłasnowolnieniu chorego przez sąd
opiekuńczy, właściwy ze względu na ostatnie jego miejsce zamieszkania;
4) po uzyskaniu zezwolenia sądowego;
5) w sytuacji, gdy zwłoka mogłaby spowodować niebezpieczeństwo utraty
życia albo ciężkiego uszkodzenia ciała lub ciężkiego uszczerbku na zdrowiu,
bez niczyjej zgody, powinien jednak w miarę możliwości skonsultować się z
innym lekarzem najlepiej tej samej specjalności.
Prawidłowa odpowiedź to:
A. 1,4.
B. 4,5.
C. 1,3.
D. 2,4.
E. 1,5.
Pytanie nr 76
Jeżeli lekarz nie udzieli pacjentowi, który kwalifikuje się do dalszego
leczenia, informacji o proponowanych oraz możliwych metodach
diagnostycznych i leczniczych:
A. lekarz nie ponosi odpowiedzialności prawnej - nie ma obowiązku
udzielania informacji o proponowanych oraz możliwych metodach
diagnostycznych i leczniczych.
B. lekarz naraża się na poniesienie odpowiedzialności cywilnej - pacjent
może żądać zadośćuczynienia pieniężnego, a ponadto lekarz podlega
odpowiedzialności zawodowej.
C. lekarz naraża się na poniesienie odpowiedzialności karnej -
nieprzekazanie informacji jest przestępstwem ściganym z oskarżenia
prywatnego.
D. lekarz nie ponosi odpowiedzialności cywilnej, a jedynie może odpowiadać
przed sądem lekarskim.
E. lekarz naraża się na poniesienie odpowiedzialności cywilnej - pacjent
może żądać odszkodowania, którego wysokość ustala komisja działająca
przy właściwym wojewodzie.
Pytanie nr 77
Czy wobec osoby, u której podejrzewa się wystąpienie choroby szczególnie
zakaźnej, zagrażającej zdrowiu lub życiu można zastosować środki
przymusu bezpośredniego celem zmuszenia jej do poddania się
czynnościom leczniczym?
A. nie, polskie przepisy nie regulują tej kwestii.
B. tak, jest taka możliwość, ale wyłącznie za zgodą sądu opiekuńczego lub
(zastępczo) prokuratora.
C. tak, na takie działanie zezwalają przepisy ustawy o zapobieganiu oraz
zwalczaniu zakażeń i chorób zakaźnych u ludzi.
D. nie, przymus bezpośredni może być zastosowany wyłącznie w
placówkach psychiatrycznych.
E. tak, istnieje taka możliwość, ale wyłącznie za zgodą Głównego Inspektora
Sanitarnego.
Pytanie nr 78
Tak zwana „klauzula sumienia” reguluje:
A. prawo pacjenta do odmowy zgody na proponowane świadczenie
zdrowotne, które jest niezgodne z jego sumieniem.
B. prawo lekarza do odmowy wykonania świadczenia zdrowotnego, które
jest niezgodne z jego sumieniem.
C. prawo pacjenta do odmowy przyjęcia informacji na temat swojego stanu
zdrowia i proponowanych metod leczenia.
D. prawo lekarza do tego, aby w wyjątkowych przypadkach i ze względu na
dobro pacjenta powstrzymać się od udzielenia pacjentowi pełnej informacji o
stanie jego zdrowia i niepomyślnym rokowaniu.
E. prawo lekarza do tego, aby w wyjątkowych przypadkach i ze względu na
dobro pacjenta udzielić kompetentnemu pacjentowi świadczenia
zdrowotnego wbrew sprzeciwowi tego pacjenta.
Pytanie nr 79
Jakimi kryteriami wg Kodeksu Etyki Lekarskiej powinien kierować się lekarz
ustalający kolejność pacjentów w przypadkach wymagających szczególnych
form terapii, które nie mogą być zastosowane równocześnie u wszystkich
potrzebujących?
A. kryteriami medycznymi.
B. kryteriami społecznymi.
C. kryteriami ekonomicznymi.
D. prawdziwe są odpowiedzi A i B.
E. prawdziwe są odpowiedzi A i C.
Pytanie nr 80
Przywołana w Kodeksie Etyki Lekarskiej stara łacińska maksyma „Salus
aegroti suprema lex esto” oznacza, że obowiązkiem moralnym lekarza jest:
A. działać dla dobra chorego.
B. traktować pacjenta w sposób życzliwy i kulturalny.
C. działać zgodnie z własnym sumieniem.
D. stać na straży godności zawodu lekarza.
E. bezwzględnie przestrzegać prawa.
Pytanie nr 81
Pewnego pacjenta na dwa dni przed jego śmiercią odwiedził wysoki
przedstawiciel obcego państwa i wręczył mu odznaczenie. Lekarz był
świadkiem tego wydarzenia, ponieważ badał w tym czasie innego chorego.
Zgodnie z Kodeksem Etyki Lekarskiej powinien:
A. poinformować o tym władze w trosce o własne bezpieczeństwo.
B. poinformować o tym władze w trosce o bezpieczeństwo Państwa.
C. przekazać niezwłocznie informację Rzecznikowi Prasowemu Szpitala.
D. może przekazać taką informację dopiero po śmierci chorego.
E. zachować tę informację w tajemnicy.
Pytanie nr 82
Lekarz stwierdza, że rokowanie jest niepomyślne dla pacjenta i przekazanie
mu takich złych wieści może godzić w jego dobro. Jak, w myśl przepisów
prawa, może się wówczas zachować?
A. musi przekazać pełną informację, gdyż bez względu na stan pacjenta
podstawowym jego prawem jest uzyskanie takiej informacji.
B. może całkowicie odstąpić od informowania chorego i pełną informację
przekazać osobie, co do której wie, że działa ona w interesie tego pacjenta.
C. może ograniczyć informację o stanie zdrowia i rokowaniu, przekazywaną
pacjentowi.
D. może wprowadzić w błąd pacjenta i powiedzieć mu, że rokowania są
dobre.
E. może ograniczyć się jedynie do przekazania pacjentowi swych zaleceń i
przemilczeć pozostałe kwestie.
Pytanie nr 83
Czy na terenie innego szpitala niż psychiatryczny można stosować przymus
bezpośredni wobec pacjenta?
A. taką możliwość ma tylko odpowiednio przeszkolona pielęgniarka.
B. taka możliwość istnieje na podstawie przepisów ustawy o ochronie
zdrowia psychicznego.
C. działania te są możliwe na podstawie zgody dyrektora szpitala.
D. możliwość taka istnieje na podstawie ustawy o prawach pacjenta.
E. nie ma takiej możliwości.
Pytanie nr 84
Podstawą do wypisania pacjenta ze szpitala nie jest:
A. odmowa poddania się przez pacjenta jednej z metod leczenia, którą
zaproponował mu lekarz.
B. żądanie wypisania dziecka, skierowane do lekarza przez rodziców
małoletniego pacjenta, któremu nie przeciwstawił się w swoim orzeczeniu
powiadomiony właściwy sąd opiekuńczy.
C. wystąpienie okoliczności wskazujących, że stan zdrowia pacjenta nie
wymaga dalszego udzielania świadczeń zdrowotnych w tym zakładzie
leczniczym.
D. żądanie dorosłego pacjenta wypisania ze szpitala.
E. rażące naruszanie porządku lub przebiegu procesu udzielania świadczeń
zdrowotnych przez pacjenta, gdy jednocześnie nie zachodzi obawa, że
odmowa lub zaprzestanie udzielania świadczeń zdrowotnych może
spowodować bezpośrednie niebezpieczeństwo dla jego życia lub zdrowia
albo życia lub zdrowia innych osób.
Pytanie nr 85
Lekarz ma wykonać transfer jądra komórki jajowej do cytoplazmy komórki
jajowej innej kobiety, tak aby w wyniku zapłodnienia in vitro urodziło się
dziecko wolne od wad związanych z dziedziczeniem mitochondrialnym.
Zgodnie z Kodeksem Etyki Lekarskiej jest to:
A. czyn godny pochwały.
B. dopuszczalne, tylko jeżeli ryzyko wad wrodzonych jest duże.
C. zabronione, ponieważ nie wolno przeprowadzać eksperymentów na
embrionach ludzkich.
D. zabronione, ponieważ wywołałby dziedziczne zmiany genetyczne u
człowieka.
E. Kodeks Etyki Lekarskiej nie odnosi się do tego problemu.
Pytanie nr 86
W prawie polskim tajemnica lekarska obejmuje:
A. wszystkie informacje, które lekarz posiada na temat pacjenta i jego
rodziny.
B. wszystkie informacje związane z pacjentem, które lekarz uzyskał w
związku z wykonywaniem zawodu medycznego.
C. wyłącznie informacje dotyczące zdrowia i leczenia pacjenta, które lekarz
uzyskał w związku z wykonywaniem zawodu medycznego.
D. wyłącznie informacje związane z pacjentem, które lekarz uzyskał od
samego pacjenta lub na podstawie przeprowadzonych badań.
E. wyłącznie informacje zawarte w dokumentacji medycznej.
Pytanie nr 87
Minister Zdrowia wydał rozporządzenie, w którym określił sposób leczenia
pewnej choroby. W 6 miesięcy później lekarz przeczytał nową publikację
naukową z której jednoznacznie wynikało, że określony w rozporządzeniu
sposób leczenia jest szkodliwy dla chorych. Zgodnie z Kodeksem Etyki
Lekarskiej powinien:
A. leczyć chorych zgodnie z rozporządzeniem ministra do czasu jego
nowelizacji.
B. odmówić leczenia chorych do czasu nowelizacji rozporządzenia.
C. odmówić leczenia chorych powołując się na klauzulę sumienia.
D. leczyć chorych zgodnie z dostępną wiedzą medyczną wbrew
rozporządzeniu.
E. Kodeks Etyki Lekarskiej nie odnosi się do takich sytuacji.
Pytanie nr 88
Lekarz może udzielić świadczenia zdrowotnego małoletniemu pacjentowi,
który ukończył lat 16:
A. bez uzyskania jakiejkolwiek zgody.
B. po uzyskaniu zgody pacjenta, ale bez zgody jego przedstawiciela
ustawowego.
C. po uzyskaniu zgody przedstawiciela ustawowego, ale bez zgody
pacjenta.
D. bez zgody pacjenta, ale po uzyskaniu zgody jego rodziców.
E. po uzyskaniu zgody pacjenta i jego przedstawiciela ustawowego.
Pytanie nr 89
W myśl ustawy o działalności leczniczej sekcja zwłok co do zasady jest
przeprowadzana po upływie co najmniej:
A. 6 godzin od stwierdzenia zgonu.
B. 12 godzin od stwierdzenia zgonu.
C. 24 godzin od stwierdzenia zgonu.
D. 12 godzin od wystawienia aktu zgonu.
E. 24 godzin od wystawienia karty zgonu.
Pytanie nr 90
Eksperyment medyczny z udziałem człowieka może być przeprowadzony:
A. pod nadzorem specjalisty prawa medycznego.
B. wyłącznie pod nadzorem lekarza posiadającego odpowiednio wysokie
kwalifikacje.
C. wyłącznie pod nadzorem lekarza, będącego pracownikiem uniwersytetu
medycznego.
D. pod nadzorem bioetyka.
E. pod nadzorem antropologa.
Pytanie nr 91
Terminem „przywilej terapeutyczny” określa się:
A. prawo pacjenta do uzyskania dostępu do najbardziej nowoczesnych i
zaawansowanych procedur medycznych.
B. prawo lekarza do decydowania o tym, który z pacjentów potrzebujących
deficytowego świadczenia zdrowotnego otrzyma je w pierwszej kolejności.
C. prawo lekarza do tego, aby w wyjątkowych przypadkach i ze względu na
dobro pacjenta powstrzymać się od udzielenia pacjentowi pełnej informacji o
stanie jego zdrowia i niepomyślnym rokowaniu.
D. prawo pacjenta do uzyskania dostępu do dotyczącej go dokumentacji
medycznej.
E. prawo lekarza do tego, aby w wyjątkowych przypadkach i ze względu na
dobro pacjenta udzielić kompetentnemu pacjentowi świadczenia
zdrowotnego wbrew sprzeciwowi tego pacjenta.
Pytanie nr 92
Chory, zgodnie z zaleceniami Amerykańskiego Towarzystwa Naukowego,
powinien być leczony lekiem A, a według stanowiska Europejskiego
Towarzystwa Naukowego lekiem B. Zgodnie z Kodeksem Etyki Lekarskiej
pracujący w Polsce lekarz:
A. powinien stosować lek A, bo „zalecenia” są formą mocniejszą niż
„stanowisko”.
B. powinien stosować lek A, jeżeli pacjent jest obywatelem USA, a lek B,
jeśli jest Europejczykiem.
C. powinien stosować lek B, ponieważ Polska jest w Unii Europejskiej.
D. powinien stosować lek zgodny z wytycznymi Polskiego Towarzystwa
Naukowego.
E. ma swobodę wyboru leku.
Pytanie nr 93
Lekarz nie jest uprawniony do udzielenia informacji o stanie zdrowia
nieprzytomnej pacjentki (w wieku 54 lat):
A. wnuczce tej pacjentki.
B. synowej tej pacjentki.
C. mężowi tej pacjentki.
D. kuzynowi tej pacjentki.
E. konkubentowi tej pacjentki.
Pytanie nr 94
Czy osoba ubezwłasnowolniona może zgłosić sprzeciw wobec jej przyjęcia
do szpitala?
A. nie - decyzję podejmuje wyłącznie opiekun prawny.
B. nie - decyzję podejmuje wyłącznie sąd opiekuńczy.
C. tak - jeśli jest pełnoletnia.
D. tak - jeśli posiada rozeznanie co do sytuacji i rozumie kierowane do niej
komunikaty.
E. tak - ale tylko w przypadku szpitala psychiatrycznego.
Pytanie nr 95
Zgodnie z ustawą o prawach pacjenta i Rzeczniku Praw Pacjenta, pacjent
ma prawo do:
1) wyrażenia zgody na udzielenie określonych świadczeń zdrowotnych;
2) odmowy zgody na udzielenie określonych świadczeń zdrowotnych;
3) bezpłatnej informacji o prawach pacjenta określonych w tej ustawie;
4) bezpłatnego wyciągu, odpisu, kopii lub wydruku dokumentacji medycznej;
5) bezpłatnej pomocy prawnej z zakresu prawa medycznego i ubezpieczeń
zdrowotnych.
Prawidłowa odpowiedź to:
A. wszystkie wymienione.
B. 1,2,4,5.
C. 1,2,3.
D. 3,4,5.
E. 1,2,3,4.
Pytanie nr 96
Warunkiem koniecznym, dopuszczającym możliwość pobierania komórek,
tkanek lub narządów od zmarłej osoby dorosłej w celu ich przeszczepienia
jest:
A. wyrażenie przez tę osobę za życia zgody na przeszczep.
B. niewyrażenie sprzeciwu osoby zmarłej za jej życia.
C. uzyskanie zezwolenia sądu opiekuńczego po śmierci tej osoby lub za jej
życia.
D. niewyrażenie sprzeciwu przez osobę bliską zmarłego.
E. wyrażenie przez osobę bliską zmarłego zgody na przeszczep.
Pytanie nr 97
W świetle polskiego prawa, pobrania komórek, tkanek lub narządów ze
zwłok ludzkich w celu ich przeszczepienia można dokonać, jeśli:
A. osoba zmarła wyraziła za życia zgodę na zostanie dawcą po śmierci.
B. rodzina osoby zmarłej nie sprzeciwia się pobraniu komórek, tkanek lub
narządów z jej zwłok.
C. osoba zmarła wyraziła za życia zgodę na zostanie dawcą po śmierci i jej
rodzina nie sprzeciwia się pobraniu komórek, tkanek lub narządów z jej
zwłok.
D. osoba zmarła nie wyraziła za życia sprzeciwu.
E. osoba zmarła zarejestrowała się za życia w Centralnym Rejestrze
Dawców.
Pytanie nr 98
Zgodnie z Ustawą z dnia 1 lipca 2005 r. o pobieraniu, przechowywaniu i
przeszczepianiu komórek, tkanek i narządów, w przypadku dawców poniżej
18. roku życia:
1) dawstwo narządów nie jest możliwe;
2) dawstwo narządów jest możliwe jedynie na rzecz rodzeństwa, gdy istnieje
niebezpieczeństwo utraty życia kandydata na biorcę a pozyskanie narządu
ze zwłok nie jest możliwe;
3) dawstwo szpiku nie jest możliwe;
4) dawstwo szpiku lub komórek krwiotwórczych krwi obwodowej jest
możliwe jedynie na rzecz rodzeństwa w sytuacji bezpośredniego
niebezpieczeństwa utraty życia kandydata na biorcę;
5) dawstwo szpiku jest możliwe na rzecz osoby spokrewnionej w linii prostej.
Prawidłowa odpowiedź to:
A. 1,3.
B. 1,4.
C. 1,5.
D. 2,4.
E. 2,5.
Pytanie nr 99
Jednym z podstawowych obowiązków lekarza jest zachowanie tajemnicy
lekarskiej. Po śmierci pacjentki, w szpitalu pojawiła się jej pełnoletnia siostra
z prośbą o udostępnienie jej dokumentacji zmarłej dotyczącej pobytu w tym
podmiocie leczniczym. W tej sytuacji lekarz:
A. powinien odmówić siostrze zmarłej pacjentki, motywując tę decyzję
prawnym i etycznym obowiązkiem zachowania tajemnicy lekarskiej.
B. powinien zezwolić siostrze zmarłej pacjentki wyłącznie na skorzystanie z
prawa wglądu do dokumentacji.
C. powinien przeprowadzić rozmowę z wszystkimi bliskimi członkami rodziny
zmarłej i udostępnić dokumentację tej osobie, która wg niego była
najbardziej związana z pacjentką.
D. powinien udostępnić dokumentację medyczną zmarłej pacjentki każdej
osobie bliskiej, która wystąpi z takim żądaniem, chyba, że pacjentka za życia
sprzeciwiła się temu.
E. nie powinien udostępnić dokumentacji medycznej, a może jedynie
udzielić siostrze zmarłej pacjentki ustnej informacji o przyczynie zgonu.
Pytanie nr 100
Powołując się na klauzulę sumienia, lekarz ma obowiązek:
A. uzyskać zgodę przełożonego na skorzystanie z tej formy odmowy
udzielenia świadczenia medycznego.
B. odnotować ten fakt w dokumentacji medycznej.
C. wskazać pacjentowi realną możliwość skorzystania z danej interwencji
medycznej u innego lekarza lub w innym podmiocie leczniczym.
D. skonsultować swoją decyzję z innym lekarzem specjalistą w tej samej
dziedzinie medycyny.
E. przedstawić swoją decyzję o odmowie wykonania świadczenia w formie
pisemnej.
Pytanie nr 101
Wskaż, kiedy lekarz onkolog może ograniczyć informację udzielaną
pacjentowi o stanie jego zdrowia i o rokowaniu:
A. w sytuacji ogłoszenia stanu epidemii.
B. na żądanie osoby bliskiej pacjenta, jeśli pacjent jest pełnoletni, przytomny
i zdolny do zrozumienia znaczenia informacji, ale taka jest wola osoby
bliskiej.
C. na żądanie Rzecznika Praw Lekarza, działającego przy Okręgowej Izbie
Lekarskiej.
D. ze względu na udział pacjenta w badaniu klinicznym.
E. jeżeli rokowanie jest niepomyślne dla pacjenta a wg oceny lekarza
przemawia za tym dobro pacjenta.
Pytanie nr 102
Kto może wystąpić do wojewódzkiej komisji do spraw orzekania o
zdarzeniach medycznych z wnioskiem o ustalenie zdarzenia medycznego?
A. osoba bliska pacjentowi, w sytuacji gdy doszło do zakażenia,
uszkodzenia ciała lub rozstroju zdrowia pacjenta.
B. spadkobiercy pacjenta, w przypadku śmierci pacjenta.
C. każdy członek rodziny pacjenta, w przypadku śmierci pacjenta.
D. osoba bliska pacjentowi, w przypadku śmierci pacjenta.
E. opiekun faktyczny, w sytuacji gdy doszło do zakażenia, uszkodzenia ciała
lub rozstroju zdrowia pacjenta.
Pytanie nr 103
Do przychodni podstawowej opieki zdrowotnej zgłasza się pacjent, u którego
badający lekarz stwierdza objawy wskazujące na podejrzenie zachorowania
na chorobę szczególnie niebezpieczną i wysoce zakaźną. W tej sytuacji
decyzję o skierowaniu pacjenta na przymusową izolację podejmuje:
A. państwowy powiatowy inspektor sanitarny.
B. kierownik przychodni.
C. lekarz, który zbadał tego pacjenta.
D. dyrektor szpitala zakaźnego, którego powiadomiono o potrzebie izolacji
tego pacjenta.
E. lekarz specjalista chorób zakaźnych, którego wezwano na konsultacje lub
z którym przeprowadzono konsultację telefoniczną.
Pytanie nr 104
Lekarz kierujący eksperymentem medycznym przeprowadza procedurę
uzyskania świadomej zgody od uczestników badania. Uczestnikami są
osoby małoletnie, które ukończyły 13. rok życia, a nie ukończyły jeszcze 16.
roku życia. Lekarz ma obowiązek uzyskać zgodę:
A. wyłącznie od przedstawicieli ustawowych tych małoletnich uczestników.
B. wyłącznie od małoletnich uczestników, którzy ukończywszy 13. rok życia
uzyskali pełną zdolność do czynności prawnych.
C. zarówno od przedstawicieli ustawowych uczestników jak i od samych
uczestników.
D. od sądu opiekuńczego, ponieważ tylko ten organ jest w stanie
obiektywnie ocenić ryzyko uczestnictwa w eksperymencie i zadbać o dobro
małoletniego uczestnika.
E. od przedstawiciela ustawowego małoletniego uczestnika oraz od jego
lekarza podstawowej opieki zdrowotnej, który najlepiej zna stan zdrowia
pacjenta i jest w stanie ocenić stosunek ryzyka udziału w badaniu do
korzyści z niego wynikających.
Pytanie nr 105
Lekarz, po zapoznaniu się z wynikami zleconych przez siebie badań
diagnostycznych, informuje pacjenta o rozpoznaniu, które jest niekorzystne
dla chorego. Pacjent przerywa lekarzowi i stwierdza, że nie chce więcej nic
na temat swojej choroby wiedzieć. W tej sytuacji lekarz powinien:
A. odstąpić od informowania chorego, ponieważ ustawodawca zwalnia go z
tego obowiązku na żądanie pacjenta.
B. kontynuować realizację obowiązku informacyjnego, jako warunku
udzielenia lub odmowy przez pacjenta uświadomionej zgody na leczenie.
C. przekonać pacjenta, że ma on obowiązek przyjąć wszelkie informacje na
temat swojego stanu zdrowia.
D. przekazać informacje na temat stanu zdrowia pacjenta upoważnionej
przez niego osobie.
E. zwołać konsylium składające się z trzech lekarzy, w tym co najmniej
dwóch specjalistów z dziedziny, której dotyczy rozpoznanie i przekazać
pacjentowi informację w tak poszerzonym składzie.
Pytanie nr 106
Kto może reprezentować pokrzywdzonego w postępowaniu przed izbą
lekarską?
A. prokurator.
B. prezes urzędu do spraw ofiar błędów medycznych.
C. rzecznik odpowiedzialności zawodowej.
D. Rzecznik Praw Pacjenta.
E. lekarz, adwokat lub radca prawny.
Pytanie nr 107
Na SOR trafia pacjent z rozpoznaniem rozległego udaru mózgu.
Komunikacja z pacjentem jest niemożliwa, ponieważ ma poważne
zaburzenia mowy i utrudnioną percepcję. Lekarz stwierdza, że pacjent
wymaga natychmiastowej pomocy lekarskiej. Czy może działać, podejmując
się leczenia bez zgody pacjenta?
A. nie, ponieważ prawo a także zasady etyki lekarskiej zakazują
jakiejkolwiek interwencji medycznej bez zgody pacjenta.
B. tak, ponieważ ustawa o zawodach lekarza i lekarza dentysty dopuszcza,
na zasadzie wyjątku, możliwość interwencji medycznej bez zgody pacjenta,
jeżeli wymaga on niezwłocznej pomocy lekarskiej, a ze względu na stan
zdrowia nie może takowej udzielić.
C. tak, ale tylko pod warunkiem uzyskania zgody sądu opiekuńczego przed
podjęciem jakichkolwiek działań.
D. tak, ale może tylko zlecić badania, natomiast nie wolno mu leczyć.
E. nie, ponieważ, podejmując taką decyzję, naraża się na zarzut
bezprawności działania.
Pytanie nr 108
Ograniczenie praw pacjenta z uwagi na możliwości organizacyjne podmiotu
udzielającego świadczeń zdrowotnych może dotyczyć:
A. prawa pacjenta do kontaktu osobistego, telefonicznego i
korespondencyjnego.
B. prawa pacjenta do poszanowania intymności i godności.
C. prawa pacjenta do leczenia bólu.
D. prawa pacjenta do informacji.
E. prawa pacjenta do wyrażenia zgody.
Pytanie nr 109
Lekarz nie ma obowiązku odnotowania w dokumentacji medycznej:
A. okoliczności odmowy wnioskowanej przez pacjenta konsultacji z innym
lekarzem.
B. faktu odmowy obecności osoby bliskiej przy udzielaniu świadczeń
zdrowotnych.
C. okoliczności wykonania świadczenia zdrowotnego bez zgody dorosłego
pacjenta, który wymagał niezwłocznej pomocy lekarskiej.
D. okoliczności wykonania zabiegu operacyjnego u osoby małoletniej bez
zgody przedstawiciela ustawowego pacjenta bądź zgody właściwego sądu
opiekuńczego, gdy zwłoka spowodowana postępowaniem w sprawie
uzyskania zgody groziłaby pacjentowi niebezpieczeństwem utraty życia.
E. faktu udzielenia informacji córce nieprzytomnego pacjenta.
Pytanie nr 110
Wykonanie interwencji medycznej bez zgody pacjenta jest czynnością
bezprawną:
A. tylko wtedy, gdy pacjent w jej wyniku doznał szkody.
B. tylko wtedy, gdy zgoda miała charakter blankietowy (ogólny).
C. nawet wówczas, gdy interwencja została przeprowadzona zgodnie z
aktualną wiedzą medyczną.
D. wyłącznie wówczas, gdy interwencja została przeprowadzona niezgodnie
z aktualną wiedzą medyczną.
E. wyłącznie wtedy, gdy interwencja została przeprowadzona przez
nieuprawnioną do tego osobę.
